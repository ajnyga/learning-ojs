 #Vertaisarviointiin vastaaminen
 
Kun vertaisarviointi on valmis, toimittaja ilmoittaa sinulle sähköpostitse päätöksistä.

Sähköpostin saatuasi siirry lehden sivuille ja kirjaudu omaan hallintapaneeliisi. 

![](learning-ojs-3-auth-responding-revisions.png)

Valitse *Arviointi* linkki käsikirjoituksesi nimen vieressä.

![](learning-ojs-3-auth-responding-revisions2.png)

Siirryt käsikirjoituksesi työnkulkuun, jossa olet parhaillaan arviointivaiheessa. Näkymän yläosassa lukee toimittajan päätös ja siinä oleva linkki johtaa toimittajan lähettämään viestiin.

![](learning-ojs-3-auth-responding-revisions3.png)

Tee lähettämääsi käsikirjoitukseen toimittajan ja arvioijien esittämät muutokset.

##Uuden version lähetys

Kun muokattu käsikirjoitus on valmis, siirry lehden sivuille ja kirjaudu hallintapaneeliin. Valitse *Arviointi* linkki käsikirjoituksesi nimen vieressä.

Avautuvalta sivulta löydät laatikon, joka on otsikoitu **Korjaukset**.

![](learning-ojs-3-auth-responding-revisions4.png)

Valitse *Lataa tiedosto*.

![](learning-ojs-3-auth-responding-upload.png)

Valitse vetovalikosta se tiedosto, jonka uutta versiota olet lataamassa.

Lataa tämän jälkeen uusi tiedosto ja valitse **Jatka**.

![](learning-ojs-3-auth-responding-upload2.png)

Tarkista tiedoston nimi ja valitse uudelleen **Jatka**. Tavallisesti nimeä ei tarvitse muuttaa.

![](learning-ojs-3-auth-responding-upload3.png)

Voit halutessasi ladata myös muita uusia tiedostoja. Kun olet valmis, valitse **Suorita**.

Korjattu käsikirjoitustiedostosi on nyt Korjaukset-laatikossa.

![](learning-ojs-3-auth-responding-upload4.png)

##Ilmoita toimittajalle

On suositeltavaa ilmoittaa toimittajalle erillisellä viestillä korjatun käsikirjoituksen lähettämisestä. 

Avoinna olevalla sivulla näkyy Keskustelut-laatikko.

![](learning-ojs-3-auth-responding-discussion.png)

Valitse **Lisää keskustelu**.

![](learning-ojs-3-auth-responding-discussion-add.png)

Valitse kohdasta *Lisää käyttäjä* toimittajan nimi.

Anna otsikko ja kirjoita viesti, jossa ilmoitat uuden käsikirjoituksen lähettämisestä. Tarvittaessa voit myös kertoa, miten olet ottanut tehdyt muutosehdotukset huomioon.

Valitse **OK** viestin lähettämiseksi.

Toimittaja saa nyt keskustelusta uuden viestin ja voi tarvittaessa vastata siihen. Keskinäisen keskustelunne viestit näkyvät arviointivaiheen keskustelulaatikossa.

![](learning-ojs-3-auth-responding-discussion-panel.png)

Tässä vaiheessa jäät odottamaan toimittajan vastausta ja arviota siitä, ovatko tehdyt muutokset riittäviä.

##Muutokset hyväksytty

Kun toimittaja on hyväksynyt käsikirjoituksesi julkaistavaksi, saat uuden toimittajan tekemän päätöksen sähköpostitse. Näet myös hallintapaneelista päätöstä koskevan ilmoituksen.

![](learning-ojs-3-au-notifications.png)

Jälkimmäinen päätös on viimeisin. Voit avata sen painamalla päätöksen otsikkoa. Sieltä löytyvä teksti on sama kuin sähköpostissa.

![](learning-ojs-3-au-notifications2.png)

Alempana keskustelulaatikossa voit myös nähdä vastauksen toimittajalta.

![](learning-ojs-3-au-rev-discussions.png)

Keskustelun otsikon painaminen avaa keskusteluketjun.

![](learning-ojs-3-au-rev-discussions2.png)

Käsikirjoituksesi on nyt siirtynyt teknisen toimittamisen vaiheeseen.